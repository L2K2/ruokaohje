# Jäätelö

Jäätelöresepti, joka perustuu jossain määrin Lotta Svärdin jäätelöreseptiin.

## Raaka-aineet

### Jäätelö

* 6 dl kuohukermaa (myös vispikerma käy)
* 4 munankeltuaista
* 60 g sokeria
* 2 tl vanilliinisokeria

### Marenkitäyte

* 4 munanvalkuaista
* 170 g sokeria

## Ohjeet

Käytä tuoreita, huoneenlämpöisiä kananmunia.

Aloita erottelemalla keltuaiset ja valkuaiset. Tämän jälkeen laita uuni
lämpenemään 100 asteeseen.

### Valmista marenkitaikina

Vatkaa munanvalkuaisia ja lisää sokeri vähitellen
niiden joukkoon. Käytä teräskulhoa.

Marenkitaikina on valmista kun se pysyy kulhon pohjalla kulhon
asennosta riippumatta. Tämä vie yllättävän kauan aikaa, etenkin käsin
vatkatessa. Astioiden pitää olla erittäin puhtaita ja kuivia.

Lusikoi marenkitaikinasta teelusikalla pieniä puolipalloja leivinpaperilla
peitetyn uunipellin päälle ja nosta nämä uuniin kuivumaan. Jos kaikki
marenkitaikina ei mahdu pellille, niin loput voi myös laittaa osaksi
jäätelötaikinaa.

Marengit valmistuvat noin 1–2 tunnissa, jonka jälkeen sammuta uuni ja marenkien
jäähtyä uunissa (uunin luukku kannattaa jättää raolleen, esimerkiksi pannulapun
avulla). 

### Valmista jäätelö

Vatkaa keltuaiset ja sokeri kovaksi vaahdoksi. Tekniikka on kuvattu
valkuaisvaahdon kohdalla.

Vatkaa vanilliinisokerilla maustettu kerma löysäksi vaahdoksi.

Yhdistä vaahdot kolmeen litran muovikulhoon (teräskulho johtaa paremmin lämpöä,
jolloin jäätelöä tarvitsee sekoittaa enemmän jäätymisen aikana). Laita kulhot
pakastimeen.

Noin tunnin kuluttua, sekoita jäätelöitä. Mikäli marengit ovat jo valmiita ja
jäähtyneitä, murusta osa niistä jäätelön joukkoon ennen sekoitusta.

Noin kahden tunnin kulutta, sekoita jäätelöitä uudelleen.

Noin kolmen tunnin kuluttua, sekoita jäätelöitä vielä kerran. Lisää jäätelön
joukkoon esimerkiksi hieman vadelmahilloa, ja sekoita vielä varovasti. Hillo
muodostaa jäätelöön raitoja.

Jäätelö on valmista seuraavaksi päiväksi, ja se ei kestä lainkaan
uudelleenpakastuksia. Ei edes sitä vertaa, minkä kaupan kermajäätelö kestää.
Siksi kolme pienempää rasiaa yhden ison sijaan. 


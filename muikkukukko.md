# Muikkukukko (lanttu-)

## Raaka-aineet

### Kuori

* 3 dl vettä
* 1/4 pkt hiivaa
* 1 1/2 tl suolaa
* 1 1/2 rkl öljyä
* 1/2 l ruisjauhoja
* 1 dl vehnäjäuhoja

### Täyte

* 400 g kalaa (lanttua)
* 200 g sianlihaa
* 1 1/2 tl suolaa

## Ohjeet

Tee kuoren raaka-aineista taikina. (Liuota hiiva kädenlämpöiseen veteen, lisää
suola ja jauhot, lisää öljy, vaivaa tasaiseksi.) Lopuksi kaulitse taikinasta
ohut pyöreä levy. Pyri jättämään hieman paksumpi kerros siihen kohtaan, missä
täyte päättyy, ja mistä taikina tulee kaartumaan ylöspäin.

Lisää täytteet kuoren keskelle kerroksittain.

Sulje kuori tiiviisti. Tämä onnistuu esimerkiksi lämpimään veteen kastetun
sormen avulla.

### Paistaminen

Laita muikkukukko (lanttu-) 250 asteiseen uuniin 20 minuutiksi. 20 minuutin
kuluttua pudota uunin lämpötila 150 asteeseen ja anna kukon kypsyä 4–5 tuntia.
(Sukupolven -1 havainto, uunista riippuen noin 3 tuntia voi riittää.)

### Paikkaaminen

Jos, tai kun, kukko alkaa vuotaa kesken paistamisen, niin se tulee paikata jotta
täyte pysyy mehevänä. Paikkaaminen tapahtuu vesi–jauho-seoksen avulla. Sekoita
jäykkä vesi–ruisjauho–vehnäjauho-tahna, ota kukko uunista, täytä reikä tahnalla
ja hiero tahnaa reiän ympäristöön.s

### Viimeistely

Tarvittaessa, eli jos kukko alkaa saamaan väriä pintaan liian aikaisin, peitä
kukko foliolla.

Ota kukko uunista, anna jäähtyä. Leikkaa terävällä lihaveitsellä viipaleita
kukosta ja nauti ne voin kanssa. Kukon jäänteet voi varastoida jääkaapissa, ja
viipaleita kannattaa tällöin lämmittää esimerkiksi mikroaaltouunissa ennen
uutta tarjoilua.

